---
layout: post
title:  "Криптиране на файлове в Linux"
date:   2014-08-09 11:39:31
comments : true
categories: linux encryption
banner_image: encryption/1.jpg
---
Наскоро се занимавах с криптиране и разбрах че в Линукс могат да се криптират файлове без допълнителен софтуер.За целта използваме GPG(Gnu Privacy Guard),който се инсталира по подразбиране в доста а може би и почти всички Линукс дистрибуции.
Криптирането с него е много удобно понеже не се налага се инсталира допълнителен криптиращ софтуер от типа на Truecrypt и др.Единственото което трябва да направите е да зададете командата **gpg -c път-до-файл** в терминала.
Нека приемем че искаме да криптираме файла `test.txt` който се намира `/home/потребител/Desktop.`
Като естествено вместо потребител пишете вашият username в системата.При мен ситуацията изглежда така :

![image2](https://github.com/etem/etem.github.io/raw/master/assets/images/encryption/2.png)

Възможно е програмата да ви изпише горните две предупреждения.Това е защото трябва да се настрои достъпът до конфигурационният му файл което за момента няма да разгледаме.
След като въведете въпросната команда най-вероятно ще  изскочи един допълнителен прозорец на който трябва да въведете парола.В зависимост от имплементацията може вместо този прозорец паролата да се въведе директно на терминала както в случая направих аз.
След като въведете парола и я потвърдите с повторно въвеждане програмата няма да изпише нищо.Вместо това в директорията на въпросният файл ще се появи още един такъв с разширение **.gpg** който е криптираният вариант който създадохме току-що :

![image3](https://github.com/etem/etem.github.io/raw/master/assets/images/encryption/3.png)

Както се вижда файлът който криптирахме е с разширение gpg и е създаден в същата директория с оригиналният некриптиран файл която директория в случая е Desktop-ът.
Можете спокойно да изтриете оригиналният файл стига да не забравите паролата естествено.Декриптирането става почти по същият начин.Задавате команда **gpg път-до-файл** : 

![image4](https://github.com/etem/etem.github.io/raw/master/assets/images/encryption/4.png)

Понеже аз не бях изтрил оригиналният файл и при декриптиране пита дали да го замести понеже има същото име.Ако му откажете ще ви попита под какво ново име да запамети декриптираният файл.Все още не съм изпробвал но теоретично този метод на криптиране и декриптиране би трябва да работи безпроблемно на различни компютри.
Например може да криптирате един файл на лаптопа си,да го качите някъде в интернет и да го свалите на друг компютър и да го декриптирате там.Единственото условие е да имате инсталиран GPG,който както споменах го има в по подразбиране в повечето Линукс дистрибуции.

По подразбиране алгоритъмът криптиране [CAST5(CAST-128)][cast] но може да се зададе криптиране с друг алгоритъм(шифър).
За повече информация погледнете **man gpg**.

[cast]: http://en.wikipedia.org/wiki/CAST-128
