---
layout: post
title:  "Задържане на пакети при Ubuntu"
date:   2015-05-28 11:22:31
comments : true
categories: linux
banner_image: ubuntulogo.png
---

Ако поради някаква причина не искаме определен пакет автоматично да се ъпгрейдне или да се затрие,може да го задържим чрез командата **apt-mark hold**.
Всъщност самата команда изпълнява "dpkg --set-selections" така че не се чудете ако ви изпише че dpkg се използва от друг процес,особено ако обновявате нещо в момента.


Та моят казус беше следният.Имам инсталирани Ubuntu и Backbox чрез Dual Boot на лаптопа ми.Като вторият също е дериватив на Ubuntu и като изключим графичната среда и разни приложения и двете ОС са почти еднакви.

Проблемът е че и двете ОС получават ъпдейти за grub и след тяхната инсталация конфигурацията му се регенерира.

Принципно аз съм инсталирал и искам да използвам GRUB конфигурацията на Ubuntu която е с magenta фона.Но след като получа обновления на GRUB в Backbox,той регенерира и слага неговата си конфигурация и фона на GRUB OS Select екрана става отново черен.

За да оправя нещата се налага да заредя Ubuntu и да реинсталирам буутлоадера.
Което за мен не е решение защото ще се наложи да го направя пак след евентуален ъпдейт на GRUB при Backbox.

Накрая ми писна и реших да потърся начин за да предотвратя обновяването му.

Снимка на наличните обновявания преди прилагане на задържането : 

![beforehold](https://github.com/etem/etem.github.io/raw/master/assets/images/beforehold.png)

След като приложих **sudo apt-mark hold grub*** видях следният резултат : 

![afterhold](https://github.com/etem/etem.github.io/raw/master/assets/images/afterhold.png)


Както виждате вече няма налични обновявания свързани с grub.
Може да приложите задържане на всеки пакет който искате да не се обновява поради някаква причина.
Може да видите списък със задържаните пакети чрез командата **apt-mark showhold**.