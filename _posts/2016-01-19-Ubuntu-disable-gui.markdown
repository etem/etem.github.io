---
layout: post
title:  "Ubuntu - зареждане до текстов режим"
date:   2016-01-19 10:22:31
comments : true
categories: linux
---


За разлика от повечето други дистрибуции като Debian и подобни - Ubuntu(до версия 14.10) няма отделен runlevel за single-user и multi-user,мulti-user with networking и други подобни текстови режими.

В случая на мен ми се наложи да настроя Ubuntu(14.04) с инсталирана графична среда да зарежда само до текстов режим.Изключих вариантите със затриване на десктоп средата, понеже логовете ще гърмят от множество грешки за липса на разни пакети.

След малко проучване установих че настройването на текстов режим всъщност е много лесно.Единствено е нужно да се редактира файлът **/etc/default/grub** и да се добави **text** полето **GRUB_CMDLINE_LINUX_DEFAULT=**.
След запаметяване на файла е нужно да се изпълни **update-grub** и след рестарт системата вече ще зарежда само до текстов режим.

При версии на Ubuntu **над 14.10** и изобщо всички дистрибуции които използват **systemd** за инициализация това става още по-лесно с командата :

**systemctl set-default multi-user.target**

Ако някога отново ви потрябва изключената графика при **systemd** командата е:

**systemctl set-default graphical.target**


