---
layout: post
title:  "Форматиране на дискове през терминала"
date:   2015-05-17 14:18:31
comments : true
categories: linux
---

В някои случаи форматирането на дискове и флашки през терминала вместо графичен интерфейс може да е по-удобно и лесно.Пък и понякога това може да е единствената опция.
Аз например често прибягвам до форматирането през терминала защото ми се е случвало графичният интерфейс да крашне което ме изнервя.

За пример ще форматирам една USB флашка във FAT формат,но общо взето това важи за всички дискови устройства.

След като вкарате флашката е нужно първо да проверите дали тя е разпозната от системата и с какво име.Изпълнете командата *fdisk -l* със администраторски права.

Ще видите подобен изход : 

![fdisk](https://github.com/etem/etem.github.io/raw/master/assets/images/fdiskl.png)

Както виждате при мен флашката е разпозната като /dev/sdb1.Има и разна друга информация като брой сектори,формат на файловата система и др.

След това е нужно да проверите дали устройството не е монтирано(mounted) понеже не може да го форматираме ако е така.

Изпълнете *df -H* и ако видите че е монтирано го демонтирайте с *umount /dev/sdX*.

След това флашката е готова за форматиране.Командата която ще свърши работата е *mkfs.* където след точката посочваме файловата система която искаме устройството да използва.В нашият случай това е FAT32 а командата е *mkfs.vfat* с администраторски права.

След кратко изчакване командата излиза без изходно съобщение.Това означава че процедурата е успешна и устройството е форматирано.